MARȚI
în întâia săptămână a Sfântului şi Marelui Post
LA VECERNIE, LUNI SEARA
La Doamne, strigat-am..., se pun stihirile pe 6.
Alcătuire a lui Iosif.
Glasul al 2-lea:
Podobie: Pe toți am întrecut...
To Tot păcatul am făcut, pe toți i-am întrecut cu risipa. De aş vrea să mă pocăiesc, nu am râuri de lacrimi. De voi viețui și acum nepăsător, sunt vinovat de osândă. Ci-mi dă mie îndreptare, Unule, Bunule Dumnezeule, şi mă mi-luieşte.
Dă-mi Hristoase, ploi de lacrimi, în ziua cea plăcută a postului, ca să plâng și să-mi spăl întinăciunea cea din pofte și să mă arăt Tie cu-răţit, când vei veni din cer Judecă-tor, Doamne, să judeci pe oameni, ca un judecător şi singur drept.
Alta a lui Teodor, glasul al 5-lea:
Podobie: Cuvioase Părinte...
Veniţi credincioşilor cu dra-goste, având ca o pavăză arma cea tare a postului, să întoarcem îna-poi toată uneltirea înşelăciunii vrăjmaşului; să nu ne îndulcim cu plăcerile poftelor, ca să nu ne temem de focul ispitelor; prin care post Hristos, Iubitorul de oameni, cu răsplata răbdării ne va încu-nuna pe noi. Pentru aceasta, cu
îndrăzneală rugându-ne, cădem înaintea Lui strigând și cerând sufletelor noastre pace şi mare milă.
Iar de la Minei, trei stihiri; Slavā..., Şi acum..., a Născătoarei de Dumnezeu.
Lumină lină...
PROCHIMEN, glasul al 6-lea:
A Domnului este mântuirea şi peste poporul Tău, binecuvântarea Ta (Ps. 3, 8).
Stih: Doamne, cât s-au înmulțit cei ce mă necājesc (Ps. 3, 1).
De la Facere, citire:
(1, 1-13)
La început a făcut Dumnezeu cerul şi pământul. Şi pământul era netocmit şi gol. Întuneric era dea-supra adâncului şi Duhul lui Dum-nezeu Se purta pe deasupra apelor. Şi a zis Dumnezeu: «Să fie lu-mină!». Şi a fost lumină. Și a văzut Dumnezeu că este bună lumina, şi a despărţit Dumnezeu lumina de întuneric. Lumina a numit-o Dum-nezeu ziuă, iar întunericul l-a numit noapte. Și a fost seară și a fost dimineață: ziua întâi. Și a zis Dumnezeu: «Să fie o tărie prin mijlocul apelor și să despartă ape de ape!». Şi a fost aşa. A făcut Dumnezeu tăria și a despărţit Dumnezeu apele cele de sub tărie de apele cele de deasupra tăriei. Tăria a numit-o Dumnezeu cer. Şi a văzut Dumnezeu că e bine. Şi a fost seară şi a fost dimineață: ziua a doua. Şi a zis Dumnezeu: «Să se adune apele cele de sub cer la un loc şi să se arate uscatul!». Şi a fost aşa. Şi s-au adunat apele cele de sub cer la locurile lor şi s-a arătat uscatul. Uscatul l-a numit Dumnezeu pământ, iar adunarea ape-lor a numit-o mări. Şi a văzut Dumnezeu că este bine. Apoi a zis Dumnezeu: «Să dea pământul din sine verdeață: iarbă, cu sămânţă într-însa, după felul şi asemănarea ei, şi pomi roditori, care să dea rod cu sămânţă în sine, după fel pe pământ!». Şi a fost aşa. Pământul a dat din sine verdeaţă: iarbă, care face sămânţă, după felul şi după asemănarea ei, şi pomi roditori, cu sămânţă, după fel, pe pământ. Şi a văzut Dumnezeu că este bine. Şi a fost seară şi a fost dimineață: ziua a treia.
PROCHIMEN, glasul al 5-lea:
Domnul mă va auzi când voi striga către Dânsul (Ps. 4, 3).
Stih: Când Te-am chemat, m-ai auzit, Dumnezeul dreptății mele (Ps. 4, 1).
De la Pilde, citire: (1, 1-20)
Pildele lui Solomon, fiul lui David, folositoare pentru cunoaş-terea înţelepciunii şi a stăpânirii de sine, pentru înţelegerea cuvin-telor adânci, pentru dobândirea unei îndrumări bune, pentru drep-tate, pentru dreapta judecată şi nepărtinire, pentru a prilejui celor fără gând rău o judecată isteață, omului tânăr, cunoştinţă şi bună cugetare. Să ia aminte cel înţelept şi îşi va spori ştiinţa, iar cel pri-ceput va dobândi iscusinţa de a se purta, pătrunzând cu mintea pil-dele şi înţelesurile adânci, graiu-rile celor înțelepți și tâlcuirea lor nepătrunsă. Frica de Dumnezeu este începutul înţelepciunii; cei fără minte disprețuiesc înţelepciunea şi stăpânirea de sine. Ascultă, fiul meu, învăţătura tatălui tău și nu lepăda îndrumările maicii tale. Căci ele sunt ca o cunună pe capul tău și ca o salbă împrejurul gâtului tău. Fiul meu, de voiesc păcătoşii să te ademenească, nu te învoi dacă-ți spun: <<Vino cu noi să ne pu-nem la pândă, ca să vărsăm sânge, să întindem curse fără cuvânt celui neprihānit, să-i înghițim de vii, ca locuinţa morţilor, şi întregi, ca pe cei ce se coboară în mormânt. Să punem stăpânire pe tot felul de lu-cruri scumpe, să ne umplem de pradă casele noastre, fii părtaş la obştea noastră, o singură pungă fi-va pentru toţi!». Fiul meu, nu te însoți cu ei pe cale; abate piciorul tău din cărarea lor, căci picioarele lor aleargă numai la rău, iar ei zoresc să verse sânge. Zadarnic se întind curse în văzul păsărilor! Căci ei întind curse tocmai împotriva sân-gelui lor, şi sufletului lor, şi îşi în-tind sieşi lațuri. Aceasta este soar-ta celor lacomi de câştig. Lăcomia le aduce pierderea vieţii. Înţelep-ciunea strigă pe uliţă şi în pieţe îşi ridică glasul său.
Apoi: Învredniceşte-ne, Doamne, în seara aceasta..., trei metanii, după care preotul zice: Să plinim rugăciunea noastră...
LA STIHOAVNA
Idiomela, glasul al 3-lea:
Să postim post primit, bine-plăcut Domnului; postul cel ade-vărat este înstrăinarea de răutăți, înfrânarea limbii, lepădarea mâ-niei, depărtarea de pofte, de cleve-tire, de minciună şi de jurământul mincinos. Lipsirea de acestea este postul cel adevărat şi bine-primit.
Stih: Către tine am ridicat ochii mei... (vezi p. 113) şi tot aceasta, apoi:
Stih: Miluieşte-ne pe noi, Doamne... (vezi p. 113).
A Mucenicilor:
Mare este puterea Mucenicilor Tăi, Hristoase, că în morminte stau, şi duhurile alungă; și au stri-cat puterea vrăjmaşului cu cre-dinţa Treimii, nevoindu-se pentru dreapta credinţă.
Slavă...., Şi acum..., a Născătoarei de Dumnezeu:
Născătoare de Dumnezeu, ocro-titoare tuturor celor ce se roagă, întru tine ne lăudăm, întru tine ne este toată nădejdea noastră. Roagă pe Cel ce S-a născut din tine, pen-tru nevrednicii robii tăi.
Apoi canonarhul face obişnuita metanie în mijloc, asemenea și la străini.
Acum liberează..., Sfinte Dumnezeule..., (3 închinăciuni). Preasfântă Treime..., Tatāl nostru..., Că a Ta este împărăția... Amin, şi se cântă troparele, glasul al 5-lea:
Născătoare de Dumnezeu, Fecioară, bucură-te, ceea ce eşti plină dar, Marie, Domnul este cu tine. Binecuvântată ești tu între fe-mei şi binecuvântat este rodul pân-tecelui tău; că ai născut pe Mântu-itorul sufletelor noastre (o metanie).
Slavă...
Botezătorul lui Hristos pe noi toți ne pomeneşte, ca să ne mân-tuim de fărădelegile noastre. Că ţie s-a dat dar a te ruga pentru noi (o metanie).
Şi acum...
Rugați-vă pentru noi Sfinţilor Apostoli şi Sfinții toți, ca să ne ferim de nevoi şi de necazuri. Că pe voi calzi folositori către Mântui-torul v-am câştigat (o metanie).
Apoi se zice de către cel mai mare, fără metanie, cu glas blând și dulce:
Sub milostivirea ta scăpăm, Născătoare de Dumnezeu. Rugă-ciunile noastre nu le trece cu vede-rea în necaz, ci ne izbăveşte din nevoi, una Curată şi binecuvântată,
Doamne miluiește (de 40 de ori), Slavā.... Şi acum..., Ceea ce ești mai cinstită..., Întru numele Domnului, binecuvintează, părinte. Preotul: Cel ce este binecuvântat, Hristos, Dumnezeul nostru... Citețul: Împărate ce-resc... Și se zice rugăciunea Cuviosului Efrem Sirul: Doamne și Stăpânul vieții mele... (trei metanii şi 12 închinăciuni).
Şi iarăşi se zice rugăciunea de mai sus cu o metanie, Sfinte Dumnezeule.... Doamne miluieşte (de 12 ori).
Apoi rugăciunea:
Preasfântă Treime, Stăpânie de o fiinţă, Împărăţie nedespărţită, Ceea ce eşti pricina tuturor bună-tăţilor, binevoieşte şi pentru mine păcătosul; întăreşte şi înțelepțește inima mea şi şterge toată întină-ciunea mea. Luminează gândul meu, ca totdeauna să Te slāvesc, să Te laud, să mă închin Ție și să zic: Unul Sfânt, Unul Domn lisus Hristos, întru slava lui Dumnezeu Tatăl. Amin.
Apoi: Fie numele Domnului binecuvân-tat de acum şi până în veac (de 3 ori) și trei metanii şi Bine voi cuvânta pe Domnul...
Şi când se aşază masă, se zice şi Psalmul 144: Înălța-Te-voi, Dumnezeul meu... Și se face otpustul.
Şi ieşind în pridvor, se cântă după obicei stihira hramului, iar preotul rostește rugă-ciunile cele obişnuite, pomeneşte pe cei morți și face otpustul desăvârşit.
Se cuvine a şti:
Această rânduială se face, după Vecernie, în tot Sfântul Post, nefiind Liturghia Daru-rilor mai înainte sfinţite.
Şi n-am luat obicei să facem această Li-turghie până miercuri, ca să postească, după predanie, toți frații; iar cei ce vor putea, să postească până vineri.
Jar când se face Liturghia Darurilor mai înainte sfinţite, zice preotul la fiecare stare a stihologiei: lară şi iară...
Iarăşi să se ştie:
În Lavra Cuviosului Părintelui nostru Sava nu se cântă Pavecernița în biserică; ci o citește fiecare în chilie, căci așa s-a apucat; iar în chinoviile din Palestina, se cântă Pavecernița precum urmează:
